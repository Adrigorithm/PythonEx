Ik wens je adembenemende zonsondergangen, belastingmeevallers, zelfgebakken appeltaart met slagroom, innerlijke kracht, onzinnige uitvindingen, aha-erlebnissen, het deodorant dat wel zweetlucht tegengaat, een ophokplicht voor gevel-kerstmannen, onverwachte weerziens met oude bekenden, barbecuefeestjes, optimisme, namiddagen op een terrasje, goed gezelschap, bruine boterhammen met plattekaas, koude chablis, sportieve topprestaties, luie zondagen, kippenvelmomenten, geen wet van Murphy, een remedie tegen zinloos geweld, herinvoering van de oude spelling en de frank, soepele spieren, vallende sterren en glimwormen, warme sokken als je het koud hebt, veel bloemen om je heen, engelengeduld, een nachtegaal die elke zomeravond jouw tuin uitkiest, de ontdekking van een vaccin tegen verzuring en racisme, zoete dromen, gezond verstand voor de wereldleiders, koffie met een vers croissantje op zondagmorgen, goede vrienden, bingo op de lotto, toename van het aantal berggorilla’s, de nobelprijs voor vriendelijkheid, het geluid van een zomerbuitje op je tent, een serenade voor jou alleen, de verrukkelijke smaak van water als je heel dorstig bent, een weekendje Parijs, verse aardbeien van de volle grond, salsa, zonnebloemen, verdraagzaamheid, de geur van de tuin na een onweersbui, geslaagde grappen, waterzooi van vis en schaaldieren, weer kunnen kijken met de ogen van een kind, gegrilde parelhoentjes, geen autopech, dat gevoel als je 's avonds na het werk je schoenen uitdoet, roze champagne, een ideale game bij het bowlen, dat de dokter niet meer weet wie je bent, een badkamer met prima akoestiek, inspiratie, tomaten met feta en verse basilicum, fijne vakanties, dat er zomaar onverwacht iets leuks bij je wordt thuisbezorgd, het einde van The bold and the beautiful en alle wellness- bevallings- en idoolondingen, lange dagen op zee met de wind in de zeilen, levensvreugde, kaartjes voor welke finale dan ook, appeltjes voor de dorst, ballonvaarten, sterretjes in je ogen, een weekje zonder gsm, een toastje met een zachtgekookt scharreleitje, iemand die je even op de rug krabt als je er even niet bij kunt, strandwandelingen bij windkracht 9, vlinders in je buik, een nieuwe cd van je favoriet, een warmhartige warme bakker, endorfinekicks, avonden met je familie rond spelletjesborden, dankbaarheid, verlaging van de brandstofprijzen, Italiaanse ijsjes, uitbreiding van je postzegelverzameling, het definitieve einde van de slankelijn- en diëtenonzin, verse vruchtensapjes met een heleboel versierseltjes op je glas, warme berenknuffels, de geur van versgebakken brood in je keuken, diepgaande gesprekken met mensen die je lief zijn, een rist centuries bij het snookeren, gratis toegankelijk internet, nog eens schommelen als een kind, rozengeur, een vlekkeloos werkende fietsdynamo, cadeautjes met een strik erom en alles wat je hier zelf nog graag wil aan toevoegen...